# 04

Data: 11/03/2025
Bibliografia: Equilibrium limit
Ornstein Uhlenbeck model - mean-square displacement - different dynamical regimes
Select: Studiato
Status: da rivedere

### Richiamo della Lezione Precedente: Potenziale di Membrana

Nella lezione precedente, abbiamo cercato di stimare il potenziale di membrana utilizzando la Legge di Fick e l'**equazione di Fokker-Planck**. La corrente di probabilità $J$ è data da:

$$
\begin{equation}
J = -D \frac{\partial P}{\partial x} + \frac{{F}_{ext}}{\zeta} P
\end{equation}
$$

Possiamo identificare la densità di probabilità $P$ con la concentrazione $C$. L'equazione diventa quindi l'**equazione di Nernst-Planck**:

$$
\begin{equation}
J = -D \frac{\partial C}{\partial x} + \frac{qE}{\zeta} C
\end{equation}
$$

Utilizzando la relazione di Einstein, $D = \frac{k_B T}{\zeta}$, possiamo riscriverla come:

$$
\begin{equation}
J = D \left[ -\frac{\partial C}{\partial x} + \frac{qE}{k_B T} C \right]
\end{equation}
$$

Considerando una membrana permeabile che separa due compartimenti, uno interno (int) e uno esterno (ext), con concentrazioni $C_{int}$ e $C_{ext}$ e potenziali $V_{int}$ e $V_{ext}$ , abbiamo raggiunto la condizione di equilibrio quando la forza elettrica bilancia quella chimica (diffusiva). Il risultato trovato era:

$$
\begin{equation}
\ln\left(\frac{C_{ext}}{C_{int}}\right) = -q \frac{\Delta V}{k_B T}
\end{equation}
$$

Questa relazione può essere riscritta per evidenziare una distribuzione di tipo Boltzmann:

$$
\begin{equation}
\frac{C_{int}}{C_{ext}} = e^{-q \frac{\Delta V}{k_B T}} = e^{-\beta q \Delta V}
\end{equation}
$$

Questa è una distribuzione di Boltzmann, e ci chiediamo se sia una proprietà generale.

## Distribuzione di Boltzmann

Torniamo all'equazione di Fokker-Planck (FP) in una dimensione:

$$
\begin{equation}
\frac{\partial P}{\partial t} =  D \frac{\partial^2 P}{\partial x^2} - \frac{1}{\zeta} \frac{\partial}{\partial x}[{F}_{ext} P]
\end{equation}
$$

Questa è un'equazione di continuità $\frac{\partial P}{\partial t} + \frac{\partial J}{\partial x} = 0$.

Se la forza è conservativa, può essere derivata da un potenziale $U(x)$:

$$
\begin{equation}
{F}_{ext} = -\frac{d}{dx}U(x)
\end{equation}
$$

**Vogliamo verificare se la distribuzione di equilibrio è una distribuzione di Boltzmann.**

La corrente $J(x)$ può essere riscritta in una forma conveniente:

<aside>

$$
\begin{equation}
J(x) = -D e^{-\beta U} \frac{\partial}{\partial x} (e^{\beta U} P)
\end{equation}
$$

</aside>

Proponiamo come soluzione stazionaria la distribuzione di Boltzmann:

$$
\begin{equation}
P(x) = \frac{e^{-\beta U(x)}}{Z}
\end{equation}
$$

dove $Z$ è una costante di normalizzazione. Sostituendo questa forma nella corrente otteniamo:

$$
\begin{equation}
J(x) = -D e^{-\beta U} \frac{\partial}{\partial x} \left( e^{\beta U} \frac{e^{-\beta U}}{Z} \right) = -D e^{-\beta U} \frac{\partial}{\partial x} \left( \frac{1}{Z} \right) = 0
\end{equation}
$$

Poiché la corrente di probabilità è zero ovunque ($J=0$), il movimento netto di probabilità è nullo. Dall'equazione di continuità, se $J=0$, allora $\frac{\partial P}{\partial t} = 0$. Questo significa che la distribuzione è stazionaria, cioè non cambia nel tempo.

**Nota importante**: Abbiamo dimostrato che una distribuzione di Boltzmann è *una* soluzione di equilibrio per l'equazione di FP quando la forza è conservativa. Non abbiamo dimostrato come il sistema raggiunga questo equilibrio, né che questa sia l'unica soluzione possibile.

**Ogni volta che la forza deriva da un potenziale, il sistema raggiungerà uno stato di equilibrio descritto da una distribuzione di Boltzmann.** Questo stato rappresenta un bilancio tra un contributo energetico (che spinge le particelle verso il minimo del potenziale) e un contributo entropico (dovuto alla temperatura, che tende a sparpagliare le particelle). L'energia domina solo a basse temperature. Se aspettiamo un tempo sufficientemente lungo, il sistema "termalizza", raggiungendo una distribuzione di Boltzmann, proprio come in meccanica statistica.

## L'Oscillatore Armonico Stocastico (Ornstein Uhlenbeck)

Consideriamo ora un nuovo esempio: un oscillatore armonico stocastico. Si tratta di una particella soggetta a una forza elastica, che si muove in un potenziale quadratico.

$$
\begin{equation}
U(x) = \frac{1}{2} K x^2 \quad \Rightarrow \quad F(x) = -Kx
\end{equation}
$$

Vogliamo studiare questo sistema immerso in un bagno termico, quindi dobbiamo aggiungere un termine di frizione (dissipazione) e un termine di rumore (forza stocastica). L'equazione di Langevin per la particella è:

<aside>

$$
\begin{equation}
m \frac{d^2 x}{dt^2} = -Kx - \zeta \frac{dx}{dt} + \delta F
\end{equation}
$$

</aside>

Essendo un'equazione lineare nella variabile $x$, possiamo risolverla analiticamente.

### Soluzione dell'Equazione Omogenea

Iniziamo risolvendo l'equazione omogenea associata ($\delta F = 0$):

$$
\begin{equation}
\left[ m \frac{d^2}{dt^2} + \zeta \frac{d}{dt} + K \right] x(t) = 0
\end{equation}
$$

Cercando soluzioni della forma $x(t) = A e^{i\omega t}$, otteniamo l'equazione caratteristica per $\omega$:

$$
\begin{equation}
-m\omega^2 + i\zeta\omega + K = 0
\end{equation}
$$

Dividendo per $-m$ e introducendo la pulsazione propria $\omega_0^2 = K/m$ e introducendo la scala temporale $\tau = m/\zeta$, otteniamo:

$$
\begin{equation}
\omega^2 - i\frac{1}{\tau}\omega - \omega_0^2 = 0
\end{equation}
$$

Le soluzioni sono:

$$
\begin{equation}
\omega_{\pm} = \frac{i}{2\tau} \pm \frac{1}{2} \sqrt{4\omega_0^2 - \frac{1}{\tau^2}} = \frac{i}{2\tau} \pm \frac{1}{2\tau} \sqrt{4\omega_0^2\tau^2 - 1}
\end{equation}
$$

Introduciamo il parametro adimensionale $\epsilon = \omega_0^2 \tau^2$. Questo parametro distingue due regimi:

1. **Regime sovrasmorzato (overdamped)**: $4\epsilon < 1$
    
    L'argomento della radice è negativo, le soluzioni $\omega_\pm$ sono puramente immaginarie, il che corrisponde a decadimenti esponenziali reali, senza oscillazioni. L'attrito domina e "distrugge" l'inerzia prima che il sistema possa compiere un'oscillazione.
    
2. **Regime sottosmorzato (underdamped)**: $4\epsilon > 1$
    
    L'argomento della radice è positivo, $\omega_\pm$ hanno una parte reale e una immaginaria, portando a oscillazioni smorzate.
    

Per semplicità, analizziamo in dettaglio il **regime sovrasmorzato** con $\epsilon \ll 1$. In questo limite, possiamo approssimare le radici $\omega_\pm$:

$$
\begin{equation}
\omega_+ \approx \frac{i}{\tau}(1-\epsilon), \quad \omega_- \approx \frac{i\epsilon}{\tau}
\end{equation}
$$

La soluzione omogenea generale è:

$$
\begin{equation}
x_{om}(t) = a e^{i\omega_+ t} + b e^{i\omega_- t}
\end{equation}
$$

Imponendo le condizioni iniziali $x(0)=0$ e $v(0)=v_0$, si possono determinare le costanti. Il risultato per la posizione media è:

$$
\begin{equation}
\langle x(t) \rangle = x_{om}(t) = \frac{v_0 \tau}{1-2\epsilon} \left[ e^{-\frac{t\epsilon}{\tau}} - e^{-\frac{t(1-\epsilon)}{\tau}} \right]
\end{equation}
$$

### Soluzione completa con il metodo del propagatore

Per trovare la soluzione completa, usiamo il metodo del propagatore (o funzione di Green). La soluzione per $x(t)$ è data dalla somma della soluzione omogenea e di una convoluzione tra il propagatore $G(t-t')$ e la forza stocastica $\delta F(t')$.

$$
\begin{equation}
\left(m \frac{d^2}{dt^2} + \zeta \frac{d}{dt} + k\right) G(t) = \delta F(t) 
\end{equation}
$$

$G(t)$ e la sua trasformata di Fourier $G(\omega)$ sono legate dalla seguenti relazioni:

$$
\begin{align} G(t)&=\int_{-\infty}^{+\infty} \frac{d\omega}{2\pi} e^{i \omega t} G(\omega) \\  G(\omega)&=\int_{-\infty}^{+\infty} dt e^{-i \omega t} G(t)\end{align}
$$

Passiamo allo spazio di Fourier:

$$
\begin{equation} \hat{G}(\omega) = \frac{1}{-m (\omega - \omega_+)(\omega - \omega_-)} \end{equation}
$$

La soluzione particolare è data da:

$$
\begin{equation}
x_{\text{particolare}}(t) = \int_{-\infty}^{+\infty} G(t - t') \delta F(t') dt'
\end{equation}
$$

Troviamo G(t) applicando il teorema dei residui:

$$
\begin{equation}
G(t) = 2\pi i \sum \text{Res}[\omega_i] = \frac{2\pi i}{2 \pi} \left(-\frac{1}{m}\right) \left[\frac{e^{i\omega_+t}}{(\omega_+ - \omega_-)} + \frac{e^{i\omega_-t}}{(\omega_- - \omega_+)}\right]
\end{equation}
$$

La soluzione particolare quindi è:

$$
\begin{equation}
x_{\text{particolare}} = \frac{\tau}{m(2\epsilon - 1)} \int_0^t dt' \left[e^{-(1-\epsilon)\frac{(t - t')}{\tau}} - e^{-\frac{\epsilon(t - t')}{\tau}}\right] \delta F(t')
\end{equation}
$$

L'equazione completa per la posizione quindi è:

$$
\begin{equation} \begin{aligned} x(t) =&\frac{v_0 \tau}{(2\epsilon - 1)} \left[e^{-(1-\epsilon)\frac{t}{\tau}} - e^{-\frac{\epsilon t}{\tau}}\right]  + \\ &\frac{\tau}{m(2\epsilon - 1)} \int_0^t dt' \left[e^{-(1-\epsilon)\frac{(t - t')}{\tau}} - e^{-\frac{\epsilon(t - t')}{\tau}}\right] \delta F(t')\end{aligned} \end{equation}
$$

Poiché $\langle \delta F(t)  \rangle = 0$, e $\langle x(t)  \rangle = x_{homo}$ per studiare l’evoluzione del moto, considerando agli gli effetti della diffusione, consideriamo  $\langle x^2(t)  \rangle$ .

### Spostamento Quadratico Medio

Lo **spostamento quadratico medio (MSD)**, $\langle x^2(t) \rangle$, è la quantità che descrive l'esplorazione dello spazio da parte della particella. 

$$
\begin{equation*} \begin{aligned}
 \langle x^2 (t) \rangle = &x_{homo}^2 + \\  &\frac{\tau^3 2K_b T \zeta }{m^2 (2 \epsilon -1)^2} \left[ \frac{1}{2 \epsilon} (1-e^{-2 \epsilon \frac{t}{\tau}}) - 2 (1-e^{- \frac{t}{\tau}}) + \frac{1 }{ 2( 1-\epsilon)} (1-e^{-2 (1-\epsilon) \frac{t}{\tau}})  \right] \end{aligned} \end{equation*}
$$

Dove il secondo termine è stato ottenuto facendo un doppio integrale in $dt$ e $dt’$  e usando la relazione  $<\delta F(t)\delta F(t')> = 2 K_b T \zeta  \delta(t-t')$.

La fisica del fenomeno è la seguente:

<aside>

1. Agli istanti iniziali, la particella si muove in **modo balistico**, a causa della sua velocità iniziale $v_0$
2. Successivamente, l'attrito smorza il moto, distruggendo la memoria della condizione iniziale.
3. La particella inizia a muoversi per diffusione, senza ancora "sentire" l'effetto del potenziale confinante.
4. Quando la particella si allontana troppo dall'origine, la forza di richiamo del potenziale diventa significativa e la "respinge" indietro.
5. Infine, il sistema termalizza all'interno del potenziale. Lo spostamento quadratico medio non cresce più all'infinito (come nella diffusione libera) ma si satura a un valore finito, dettato dall'equilibrio tra energia potenziale e energia termica, in accordo con il teorema di equipartizione dell'energia.
</aside>

Analizziamo i diversi regimi temporali per $\langle x^2(t) \rangle$:

1. **Regime balistico ($t \ll \tau$)**:
    
    $$
    \begin{equation*} \begin{aligned}
     \langle x^2 (t) \rangle = &x_{homo}^2 +  \Omega^2 \end{aligned} \end{equation*}
    $$
    
    - $\Omega^2 \simeq \tau^3$
        
        $$
        \begin{aligned}
        x_{\text{homo}} & = \frac{v_0 \tau}{(2\epsilon - 1)} \left[e^{-(1-\epsilon)\frac{t}{\tau}} - e^{-\frac{\epsilon t}{\tau}}\right] \simeq C \left[ 1- (1-\epsilon)\frac{t}{\tau} - 1 + \frac{\epsilon t}{\tau}\right] \\ & \simeq C \left[ (2 \epsilon -1)\frac{t}{\tau} \right]  \end{aligned}
        
        $$
        
        $$
        \begin{aligned}
        x_{\text{homo}}^2 &  \simeq \left( \frac{v_0 \tau}{(2\epsilon - 1)} \right)^2 (2 \epsilon -1)^2 \frac{t}{\tau}^2 = (v_0 t)^2   \end{aligned}
        
        $$
        
    - $x_{homo}^2 \simeq (v_0 t)^2$
    
    L'MSD cresce quadraticamente con il tempo:
    
    $$
    \begin{equation}
    \langle x^2(t) \rangle \approx v_0^2 t^2
    \end{equation}
    $$
    
    Il grafico log-log di $\langle x^2(t) \rangle$ VS $t$ ha una pendenza di 2.
    
2. **Regime diffusivo ($\tau \ll t \ll \tau/2\epsilon$)**:
    
    $$
    \begin{aligned}
    x_{\text{homo}} & \simeq C \left[e^{-\frac{t}{\tau}} e^{\epsilon \frac{t}{\tau}} - e^{-\frac{\epsilon t}{\tau}}\right] =  \frac{v_0 \tau}{(2\epsilon - 1)}  (0-1) = -\frac{v_0 \tau}{(2\epsilon - 1)}\end{aligned}
    
    $$
    
    $$
    \begin{aligned}
    x_{\text{homo}}^2 &  \simeq \left( \frac{v_0 \tau}{(2\epsilon - 1)} \right)^2   \end{aligned}
    
    $$
    
    $$
    \begin{aligned}
    \Omega^2 &\simeq \frac{\tau^3 2K_b T \zeta }{m^2 (2 \epsilon -1)^2} \left[ \frac{1}{2 \epsilon}  (1-1+2 \epsilon \frac{t}{\tau} + o(t^2))- 2  + \frac{1 }{ 2( 1-\epsilon)}   \right] \\ &\simeq \frac{\tau^3 2K_b T \zeta }{m^2 (2 \epsilon -1)^2}  \frac{t}{\tau} = \frac{\ 2K_b T t}{\zeta (2 \epsilon -1)^2} = \frac{\ 2Dt}{(2 \epsilon -1)^2}  \end{aligned} 
    $$
    
    Nell’espressione di $\Omega^2$  si passa dalla prima alla seconda riga tenendo a mente che solo il termine proporzionale a $t$ è quello rilevante.
    
    L'MSD cresce linearmente con il tempo, come in un moto browniano libero.
    
    $$
    \begin{equation}
    \langle x^2(t) \rangle \approx 2Dt
    \end{equation}
    $$
    
    Il grafico log-log ha pendenza 1.
    
3. **Regime di equilibrio ($t \gg \tau/2\epsilon$)**:
Tutti i termini esponenziali decadono a zero. L'MSD raggiunge un valore di saturazione costante, determinato dal confinamento del potenziale.
    
    $$
    \begin{equation}
    \langle x^2 \rangle_{eq} = \frac{k_B T}{K}
    \end{equation}
    $$
    
    Questo risultato è esattamente ciò che predice il **teorema di equipartizione dell'energia** per un grado di libertà quadratico in un sistema a temperatura $T$. Il grafico log-log diventa a pendenza 0.
    

![download.png](04/download.png)

Riassunto fino ad ora:

- Dinamica diffusiva con rumore
    
    $$
    \begin{equation*}
    \begin{aligned}
    \langle \delta x^2 \rangle = \frac{2 \; d \; k_b \; T \; t}{\zeta} = 2Dt
    \end{aligned} 
    \end{equation*}
    $$
    
    $$
    \begin{equation*} \langle v^2 \rangle_{eq} = \frac{d B}{m \zeta}  =  \frac{d \; k_b T}{m} \end{equation*}
    $$
    
- Diffusion drift (forza costante)
    
    $$
    \begin{equation*} \langle \bar{v}(t) \rangle = v_0 e^{- \frac{\zeta}{m}t} + \frac{\bar{F}_{ext}}{\zeta} \left( 1-e^{-\frac{\zeta}{m} t }\right) \end{equation*}
    $$
    
    $$
    \begin{equation*} \langle \bar{v} \rangle_{\infty} =  \frac{\bar{F}_{ext}}{\zeta}  \end{equation*}
    $$
    
    $$
    \begin{equation*} \bar{J} = -D  \; \nabla \cdot P + \frac{\bar{F}_{ext}}{\zeta} P\end{equation*}
    $$
    
    $$
    \begin{equation*} \frac{\partial P}{\partial t} = D  \nabla^2  P - \nabla \left( \frac{\bar{F}_{ext}}{\zeta} P \right)  \end{equation*}
    $$
    
- Diffusione con potenziale confinante
    
    $$
    \begin{equation*} \begin{aligned}
     \langle x^2 (t) \rangle = &x_{homo}^2 +  \Omega^2 \end{aligned} \end{equation*}
    $$
    
    $$
    \begin{equation*} \langle x^2 (t) \rangle_{eq} = \frac{k_B T}{k}  \end{equation*}
    $$